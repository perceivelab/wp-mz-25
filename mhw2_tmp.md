---
layout: page
---

## Mini-homework 2

In questo MHW, proseguirete l'idea progettuale iniziata nel primo MHW, con l'obiettivo di integrare JavaScript all'interno della pagina che avete precedentemente realizzato.

Nello specifico, i requisiti di questo esercizio sono:
- usare `addEventListener()` per gestire eventi nella pagina;
- usare `document.createElement()` per creare dinamicamente oggetti HTML a partire da contenuti definiti in JavaScript;
- modificare dinamicamente l'URL di un'immagine tramite l'attributo `src`;
- modificare dinamicamente la classe degli elementi agendo sulla proprietà `classList`;
- mostrare o nascondere dinamicamente parti della pagina assegnando o rimuovendo classi CSS che modificano la proprietà `display`;
- utilizzare attributi `data-*`.

Alcuni esempi di funzionalità che potete aggiungere sono le seguenti:
- pulsante "leggi di più", che mostra o nasconde dinamicamente alcuni elementi;
- cambiare una o più immagini della pagina quando l'utente clicca o si muove sopra certi elementi;
- aggiungere una classe "preferito" (con conseguenti modifiche estetiche definite in CSS) quando l'utente clicca su certi elementi della pagina;
- conservare informazioni negli attributi `data-*`, da usare per mostrare dati aggiuntivi quando l'utente clicca o si muove sopra certi elementi.

### Consegna

La consegna del MHW dovrà essere effettuata sul vostro repository GitHub e dovrà includere:
- i file `mhw2.html`, `mhw2.css`, `mhw2.js` e le immagini da inserire nella pagina.

**Importante**: i file devono essere caricati direttamente nella cartella principale del repository, e non sotto forma di file compressi (es. zip).
Inoltre, il nome del repository **deve essere testualmente `mhw2`**, non `MHW2` o `minihomework2` o qualunque altra cosa.


### Altre specifiche

Per una piena valutazione, rispettate le seguenti specifiche:

- **Utilizzate le nozioni di HTML, CSS e JavaScript che abbiamo visto a lezione.**
- **Rispettate la separazione delle responsabilità**.
- **Seguite le linee guida** che abbiamo presentato durante le lezioni.
- **Usate nomi descrittivi, indentate il codice,** e in generale seguite le buone norme relativa alla programmazione.
