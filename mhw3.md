---
layout: page
---

## Mini-homework 3


Questo MHW consiste nell'integrazione, all'interno della stessa pagina realizzata nel secondo esercizio, di chiamate a API REST
tramite `fetch`.
Dovete usare **almeno due** API REST.
La scelta delle API è libera (possibilmente inerenti alla tematica del vostro progetto), così come la modalità di integrazione.

Una lista di possibili API REST da utilizzare è disponibile [qui](https://github.com/public-apis/public-apis) (ma potete usarne anche altre non incluse in quella pagina).

Alcuni esempi di funzionalità integrabili sono le seguenti:
- notizie (ad es., per siti relativi a notizie);
- reperimento informazioni su tematiche specifiche (ad es., film, fumetti, libri, musica);
- informazioni meteorologiche (ad es., per siti relativi a viaggi, event, ecc.)
- analisi del sentimento (ad es., per siti di social network);
- pagamento (ad es., per simulare il pagamento su siti di e-commerce);
- integrazione di API di OpenAI (per chatbot e interazione con l'utente tramite linguaggio naturale).

### Consegna

La consegna del MHW dovrà essere effettuata sul vostro repository GitHub e dovrà includere i file HTML, CSS, JavaScript e le immagini da inserire nella pagina.

Inoltre, **rimuovete** le API key o credenziali dai file che caricate, altrimenti GitHub potrebbe rilevarne la presenza ed eliminare i relativi file. Nello specifico, sostituite tutti i valori delle chiavi con la stringa `secret`. Non importa se poi il sito caricato non funzionerà, la correttezza della consegna sarà valutata in base al codice.

**Importante**: i file devono essere caricati direttamente nella cartella principale del repository, e non sotto forma di file compressi (es. zip).
Inoltre, il nome del repository **deve essere testualmente `mhw3`**, non `MHW3` o `minihomework3` o qualunque altra cosa.


### Altre specifiche

Per una piena valutazione, rispettate le seguenti specifiche:

- **Utilizzate le nozioni di HTML, CSS e JavaScript che abbiamo visto a lezione.**
- **Rispettate la separazione delle responsabilità**.
- **Seguite le linee guida** che abbiamo presentato durante le lezioni.
- **Usate nomi descrittivi, indentate il codice,** e in generale seguite le buone norme relativa alla programmazione.
